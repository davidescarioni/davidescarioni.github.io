---
title: Norvegia
description:
date: 2025-06-23
tags: ["personale"]
---

La scorsa settimana io e il mio collega Simone siamo andati a trovare un nostro ex-collega (Giovanni) ad Oslo, città nella quale si è trasferito per fare un'esperienza lavorativa all'estero. Avevo qualche timore prima di partire, perchè sono persone che frequento poco fuori dal lavoro, e visto che ormai sono anni che vado in ferie solo con la mia compagna, pensavo di aver perso un po' l'abiudine a stare con gli altri per così tanto tempo: devo dire che invece è andata bene, ci sono dei compromessi da tenere ma riesco ancora ad adattarmi facilmente.

Domenica, al nostro arrivo, Giò ci ha portato a fare un giro per il centro città: siamo partiti dalla [Biblioteca Deichman](https://www.visitoslo.com/it/articoli/biblioteca-deichman/), poi siamo saliti all'[Opera House](https://www.visitnorway.it/dove-andare/norvegia-orientale/oslo/opera-di-oslo/) e infine abbiamo fatto quattro passi dentro le mura della [Fortezza di Akershus](https://www.visitoslo.com/it/prodotto/?tlp=2978773&name=Fortezza-di-Akershus).

La biblioteca è un luogo incredibile: non immaginatela come il classico completamente silenzioso e frequentato solo da quei pochi che entrano per ritirare un libro, ma come un luogo nel quale poter davvero trascorrere del tempo al suo interno, anche in compagia. La struttura è composta da 5 piani, ognuno a tema, e nel quale non solo poter noleggiare o leggere libri, ma anche a dedicarsi ad imparare altre discipline: abbiamo trovato macchine da cucito, stampanti 3d, tastiere elettroniche, tutte a disposizione da pate degli utenti per apprendere una nuova _skill_.
Sono presenti ovviamente anche tanti luoghi dove studiare e lavorare, sia comuni sia affittabili (un po' come gli spazi di co-working, se avete presente) per stare effettivamente al silenzio all'interno.
Ci sono anche delle sale adibite a "Cinema" privati, nel quale poter riprodurre film presi a noleggio dalla stessa biblioteca.

Sono rimasto davvero affascinato, e Giò stesso ci ha detto di andare spesso a lavorare lì nel pomeriggio (è uno sviluppatore e può lavorare praticamente sempre da remoto) per poi fermarsi a suonare la tastiera quando gli va.

Altra cosa curiosa della biblitoca è la sezione dedicata alla [Biblioteca del futuro](https://it.wikipedia.org/wiki/Biblioteca_del_futuro): 100 autori selezionati per il loro contributo alla letteratura stanno realizzando un libro che viene "sigillato" dentro a questa sezione, e solo tra 100 anni verrà estratto e stampato, tra l'altro con alberi già "segnati" all'interno di un bosco specifico.

Niente da segnalare invece riguardo all'**Opera House**, struttura dal design moderno e bella da passeggiarci sopra, se non che, se sei italiano, ti verrà ricordato _ad nauseam_ che è tutta fatta in marmo di Carrara :D.

Alla sera Giò ci ha portato a mangiare all'[Oslo Street Food](https://www.visitoslo.com/it/prodotto/?tlp=4751143&name=Oslo-Street-Food), dei locali con all'interno più stand appartenenti a diverse cucine del mondo: io ho preso un ramen coreano davvero niente male, piccante il giusto... peccato solo averlo ordinato sbadatamente vegetariano -.-".

Lunedì invece ho fatto un'esperienza nuova indipendentemente dallo stato in cui mi trovavo: abbiamo scalato in palestra. Bellissima esperienza, era da tanto che volevo provare a farlo... E pare non sia nemmeno così male, per lo meno a salire: ci è voluto un po' prima che mi convincessi a lanciarmi dall'alto di una parete xD

Nel pomeriggio invece siamo stati al [Parco di Vigeland](https://it.wikipedia.org/wiki/Parco_di_Vigeland), un parco nel quale tutte le numerosissime e inquietanti strutture sono state scolpite dall'omonimo autore. Dico inquetanti perchè tutte ritraggono persone avvinghiate ad altre, alcune in abbracci, altre in scene di lotta, altre interpretabili in più modi. Sarebbe stato bello avere una guida per capirne qualcosa in più.

In compenso questa nota amara è stata cancellata da un softies con dei brownies fatti in casa, comprato dentro al parco stesso.

Alla sera un secondo street food, questa volta dovuto più che altro a motivi di orario (i Norvegesi cenano alle 17.30, a orari "italiani" è difficile trovare qualcosa di aperto). Qui ho mangiato un "normale" tacos spagnolo, davvero buono e con tantissimo ripieno.

Martedì la giornata è iniziata con una bella pioggia, così ne abbiamo approfittato per _nerdare_ un po' la mattina e dedicarci a dei boardgame (Cartae, Nome in Codice Duel, Hanabi). Il pomeriggio invece siamo stati al lago [Sognsvann](https://www.visitnorway.it/listings/sognsvann-lake/44806/), bellissimo per fare una passeggiata e comodo da raggiungere direttamente in metro: tra l'altro ho potuto constatare quanto sia importante lo sport per i Norvegesi, qui corrono tutti, grandi, anziani e bambini!

Dopo la passeggiata siamo andati a fare una cena di pesce, sia perchè abbiamo pensato che mangiare il salmone in Norvegia sarebbe stato un must, sia per sdebitarci dell'ospitalità con Giovanni. Il primo locale in cui siamo stati non ci ha accettato, in quanto la cucina era già chiusa (erano le 20... l'ho già detto che cenano presissimo? xD), mentre il secondo, tale [Lofoten Fiskerestaurant](https://www.lofoten-fiskerestaurant.no/) non solo ci ha accettato, ma con un pescato del giorno con salsa di basilico e un salmerino con purea di cavolfiore ci ha fatto davvero passare una bella serata!

--- check fino a qui ---

Mercoledì per me e il mio collega è stata la prima giornata senza essere "accompagnati" da Giò, e ci siamo lanciati all'avventura prendendo l'Oslo Pass, la carta turistica che da' accesso a mezzi e a svariati punti di interesse. L'abbiamo sfruttata per andare al National Museum, museo dove è ubicato il famoso Urlo di Munch. Il resto del museo è interessante ma davvero grande, e ad una certa abbiamo accusato la stanchezza. Menzione d'onore però per l'app del museo, completissima, con audioguide e percorsi personalizzati in base al tempo che si ha a disposione, e completamente in italiano.

Il pranzo lo abbiamo poi fatto da Backstube, una catena _tipica_ norvegese nel quale abbiamo mangiato dei semplici panini farciti, un dolcetto a base di cannella e mela e... il mio primo caffè americano! Che, nonostante tutti me ne parlassero male, non ho disprezzato. Ma sulla cucina Norvegese in generale tornerò a fine post.

Nel pomeriggio abbiamo deciso di stare all'aria aperta facendo una passeggiata nella seconda isola, che a quanto pare è anche un'oasi naturale, tra l'altro habitat naturale dei miei acerrimi nemici gabbiani testa nera. Mentre la raggiungevamo abbiamo fatto la conoscenza (e suonato) la campana stonata.

Una volta arrivato Giò dopo il lavoro, abbiamo fatto una "pazzia": la sauna con il bagno nel porto di Oslo. Bellissima esperienza! E... si, l'acqua è fredda come uno si può immaginare :D Anche cercando di nuotare i piedi diventano ghiacciati in un'attimo... ma il tuffo rinfrescante dopo la sauna ci vuole proprio!

Alla sera abbiamo cucinato tutti insieme una bella carbonara, accompagnata da un valpolicella ripasso... Un bel tocco di italianità in questa fresca norvegia :d

Giovedì è stata un'altra giornata in cui io e Simone non eravamo accompagnati da Giò. Al mattino abbiamo fatto il pieno di avventure navali con la visita al museo delle esplorazioni artiche (FRAM) e quello della pazza avventura con una zattera (tiki). A pranzo ci siamo spostati al museo del folklore norvegese e abbiamo pranzato con un _tipico_ panino e la davvero tipica torta del successo.

Una volta che Giò ci ha raggiunto abbiamo imbastito una sorta di picnic alla terza isola davanti ad oslo.

Rincasando poi abbiamo fatto la nostra ultima "prima" esperienza: il tragitto verso casa con il monopattino!

Venerdì siamo partiti, e ci è voluto poco che ci mancasse la Norvegia, soprattutto lato clima :d

Grazie ancora Giò per averci ospitati, è stata una bellissima avventura.

Note finali:
il cibo in norvegia
