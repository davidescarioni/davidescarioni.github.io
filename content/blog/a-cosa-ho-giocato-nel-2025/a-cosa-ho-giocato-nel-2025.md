---
title: A cosa ho giocato nel 2025
description: Cosa ho terminato e cosa no
date: 2026-01-03
tags: ["videogames"]
---

Come per il 2024, anche quest'anno condivido la lista dei giochi che ho completato durante gli ultimi dodici mesi, aggiungendo però anche quelli che ho abbandonato lungo la strada e quelli che mi accompagneranno anche per il 2026.

## Giochi completati

![I videogame che ho completato nel 2025](./videogame-2025.png)

14 giochi rispetto ai 17 dello scorso anno, e esperienze decisamente più piccole. Si vede che è stato un anno impegnativo su altri fronti, e si vede che ad un certo punto è arrivato **Silksong** (more on that later) che ha monopolizzato la mia attenzione.

Diamo un'occhiata in dettaglio ai singoli giochi, in ordine di completamento

## COCOON

Piattaforma: *Steam Deck*

![I videogame che ho completato nel 2025](./videogame-2025.png)

**Alieno**. Questa è la prima parola che mi viene in mente per descrivere [COCOON](https://www.cocoongame.com/). In questo gioco interpreteremo un essere simile ad un insetto, in un mondo completamente fuori da ogni nostro canone, che funziona con regole a noi sconosciute. *Che appartiene ad altri* (Treccani).

Il gioco è sostanzialmente un **puzzle game**, talmente ben pensato che riesce a spiegarci le sue meccaniche **senza una singola riga di testo**: il level design, l'art direction e il sound design saranno ciò che ci guiderà all'interno della nostra avventura.

Il nostro insetto, con fare simile a quello di uno scarabeo stercorario, può **trasportare delle sfere** sulla sua schiena e posarle dove serve principalmente per attivare meccanismi presenti nel mondo di gioco. Ma queste non sono sfere normali, sono **veri e proprio mondi**, e ci saranno occasioni in cui poter "saltare" dentro alla sfera stessa e trovarci in un mondo tutto nuovo. E, magari, trovare al suo interno altre sfere.

Capirete già da queste poche righe di testo come il gioco sia qualcosa di assolutamente unico. Impegnativo verso la fine, non difficilissimo, ma vi lascerà più volte a bocca aperta pensando *Ma davvero posso fare questa cosa?*.

COCOON mi è stato regalato dal mio collega *Stefano*, dopo mesi nel quale gli rompevo le scatole per convincerlo a provarlo, e a lui non è convinto così tanto.
Io invece l'ho davvero amato, e forse è addirittura uno dei miei puzzle game preferiti di sempre.

## ASTRONITE

![I videogame che ho completato nel 2025](./videogame-2025.png)

[ASTRONITE](https://www.jandusoft.com/astronite/) è un gioco che mi ha fatto irritare tanto quanto l'ho amato. Secondo il resoconto di Steam, è stato uno dei 3 giochi che ho giocato più a lungo quest'anno, ed è uno dei rari dove ho raggiunto il 100% degli obiettivi, quindi potete capire che sicuramente il giudizio per questo gioco è sicuramente positivo.

**ASTRONITE** è un metroidvania abbastanza classico nel quale impersoneremo un'astronauta che, per motivi non chiari, precipita su un pianeta alieno. Il solito clichè per un gioco che si ispira a Metroid, non trovate? Tra l'altro, dando un'occhiata alle immagini, potrete capire che anche Gato Roboto è stato preso come ispirazione, anche se qui, oltre al bianco e nero, viene spesso usato il grigio. Non sto dicendo che questi siano difetti, anzi, sono stati per me i suoi selling-point.

Il gioco colpisce subito per l'ottima cura riposta nel suo sviluppo: i particellari sono presenti dove servono e sono quasi eleganti, i movimenti del nostro personaggio sono fluidi, e in generali gli sprite di gioco sono davvero di ottima fattura.

I power up che troveremo nel nostro cammino sono abbastanza standard (tranne per il jetpack che prende il posto del classico doppio salto), e anche la mappa è ben studiata: è facile perdersi, ma, da metà gioco in poi, si potrà attraversare in maniera abbastanza agile tramite... beh, credo che possiate immaginarlo :D

L'irritazione che ho nominato inizialmente viene dal bilanciamento della difficoltà: non è un gioco che si può approcciare con il cervello spento, sia chiaro, ma ci sono tratti nei quali la *cattiveria* dell'autore viene a galla: salti millimetrici o da effettuare con tempismo perfetto e nemici tosti posizionati vicino a stanze in cui dovremo passare più volte o subito prima dei boss sono fanno venire davvero voglia di lanciare il controller. Il fatto è che, come dicevo, il gioco si controlla bene ed è piacevole da giocare, quindi anche dopo un *rage quit* mi sono trovato a riavviarlo con la voglia di portarlo a termine.

Come dite? Ci sono giochi apprezzati e ben pià famosi che usano gli stessi espedienti per aumetare la difficoltà del gioco? Eh già, *purtroppo*...

## ISLETS

![I videogame che ho completato nel 2025](./videogame-2025.png)

[Islets](https://isletsgame.com/) è il classico gioco che ti colpisce per lo stile grafico pulito e colorato, ma che poi ti intrattiene per il gameplay semplice ma efficace. 

E' un MetroidVania abbastanza classico, con power up "da manuale", ma che presenta davvero un bel sistema di movimento che garantisce il focus sul platforming: niente di troppo complicato, alla fine Islets è un gioco con la difficoltà tarata abbastanza verso il basso, ma ci sono delle sezioni che danno davvero una bella soddisfazione una volta completate.

Tra l'altro il movimento del protagonista va un po' "digerito": il personaggio è velocissimo, tanto che sembra tarato male e stranisce in un primo momento, ma, una volta presa l’abitudine e data la grandezza delle aree, questo si rivelerà davvero un'arma vincente.

La trama di Islets non è la punta di diamante del prodotto, ma c'è un punto che genera un elemento di gameplay che ho davvero apprezzato.
L'obiettivo principale è quello di riunire un'isola fluttuante, che è stata divisa in 5 parti tempo addietro. Il fatto che le aree siano inizialmente divise fa sì che alcuni spazi "ai confini" non siano accessibili fintanto che due parti di isola non siano collegate, ed è un'escamotage che ho apprezzato davvero e che non limita solo al "mi manca un potere / non ho una chiave per accedere" il poter non navigare tutto l'ambiente subito.

La cosa che non ho apprezzato, o meglio, che mi hanno stranito, sono i suoni e le musiche: tutte sono molto pacate e piacevoli, ma mi sono trovato stranito durante i combattimenti perchè le ho trovate un po' "fuori luogo".

Alla fine devo dire che l’esperienza di gioco è stata piacevole, se non una delle più memorabili.

## The Legend of Zelda: Echoes of Wisdom

![I videogame che ho completato nel 2025](./videogame-2025.png)

## FELL

![I videogame che ho completato nel 2025](./videogame-2025.png)

## Project Hailstorm

![I videogame che ho completato nel 2025](./videogame-2025.png)

## Tobla: Divine Path

![I videogame che ho completato nel 2025](./videogame-2025.png)

## Prince of Persia: The Lost Crown + Mask of Darkness

![I videogame che ho completato nel 2025](./videogame-2025.png)

## Kena: Bridge of Spirits

![I videogame che ho completato nel 2025](./videogame-2025.png)

## ITTA

![I videogame che ho completato nel 2025](./videogame-2025.png)

## Öoo

![I videogame che ho completato nel 2025](./videogame-2025.png)

## Quarion

![I videogame che ho completato nel 2025](./videogame-2025.png)

## The Pathless

![I videogame che ho completato nel 2025](./videogame-2025.png)

## Immortals: Fenix Rising - Miti del regno d'oriente

![I videogame che ho completato nel 2025](./videogame-2025.png)
