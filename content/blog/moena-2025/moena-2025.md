---
title: Moena 2025
description: la meta delle mie ferie estive di quest'anno
date: 2025-10-9
tags: ["vacanze"]
---

Le mie vacanze estive di quest'anno le ho trascorse nei dintorni di Moena, cittadina del Trentino che avevo sentito nominare solo per il tipico formaggio *Puzzone*, e che abbiamo scelto perchè due dei sei giorni li abbiamo trascorsi in un hotel che era tra quelli disponibili in uno SmartBox che avevamo in scadenza.

Andiamo con ordine: come nostra abitudine siamo partiti nella notte per evitare il traffico sempre presente attorno al lago di Garda e abbiamo scelto di fare una tappa prima dell'arrivo a destinazione al Lago delle Piazze.

[immagine]

Il percorso attorno ai due laghi è essenzialmente una passeggiata senza alcun tipo di difficoltà, e anzi, il percorso è ben tenuto e curato. Peccato solo che c'è un piccolo tratto che passa all'interno di una riserva naturale che abbiamo dovuto saltare perchè abbiamo saputo che c'era un serpentello al centro della strada, e la mia compagna è *terrorizzata* da quei rettili.

È stata comunque una tappa piacevole per sgranchirsi le gambe, ed è stato un bel luogo dove fare un piccolo picnic per il nostro pranzo.

Ci siamo diretti poi a Moena completando l'ora di viaggio verso l'albergo che ho menzionato sopra, l'Hotel Flos.
Ci tengo a menzionarlo perchè ci siamo trovati molto bene, in particolare riguardo a due punti: 
- ottimo cibo, con ampia scelta dolce e salata anche nel buffet del mattino
- bellissima la SPA prenotabile per coppia, comprendente una vasca idromassaggio, una sauna e un bagno turco.

[foto]


