---
title: Project Hailstorm
description: 
date: 2025-04-15
tags: ["videogames"]
---

[Project Hailstorm](https://store.steampowered.com/app/3388760/Project_Hailstorm/) è un *atmosferic walking simulator* della durata di 15 minuti che si può scaricare gratis da Steam.

Il gioco ci fa impersonare uno scienziato in una stazione di ricerca in Antartide, e ci fa scendere nel sottosuolo per capire quale sia l'origine di alcuni strani avvenimenti a suon di piccoli puzzle ambientali.

Vi tranquillizzo: non ci sono jumpscare o mostri, la parte *horror* (tra moltissime virgolette) è data solo dall'atmosfera che l'autore è riuscito sapientemente a costruire. 

È l'esempio lampante che a volte pochi minuti possono bastare per lasciare il segno: il gioco non inventa nulla, non è complesso, ma ha un'atmosfera davvero incredibile e una grafica curata in una maniera che non ti aspetti da un gioco così piccolo.

L'autore ha poi girato quello che lui chiama [Documentario](https://www.youtube.com/watch?v=2VKxeXylZb4) su YouTube per mostrare come e quanto l'ha realizzato.

Che belli questi progetti, che belli gli indie.
