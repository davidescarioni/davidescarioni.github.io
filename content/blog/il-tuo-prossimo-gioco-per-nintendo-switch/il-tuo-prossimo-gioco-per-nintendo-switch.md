---
title: Il tuo prossimo gioco per Nintendo Switch
description: Giusto un paio di giorni, ma piacevoli
date: 2025-03-21
tags: ["videogames"]
---

*... l'hai già comprato!*

Questo è l'oggetto della mail che ho ricevuto ieri, un messaggio di posta che mi suggeriva di giocare a giochi che possiedo già su Switch ma che non ho ancora giocato o che ho avviato solo per pochi minuti.

Nintendo, la compagnia *brutta e cattiva* che vende i suoi giochi sempre senza sconti, mi invita a giocare un gioco che ho già invece di comprarne uno nuovo?

Non so, questo messaggio in controtendenza mi ha davvero colpito positivamente, soprattutto in questo periodo in cui cerco davvero di essere più consapevole di quello che ho nel backlog invece di acquistare sempre qualcosa di nuovo.
