---
title: Steam Next Fest 2025, cosa ho provato
description:
date: 2025-06-14
tags: ["videogames"]
---

Si, lo Steam Next Fest non è ancora finito, ma sono in partenza per un viaggio all'estero e non avrò modo di giocare settimana prossima, per cui lascio qui i miei feedback prima che le demo vengano rimosse da Steam.

- [Gecko Gods](https://store.steampowered.com/app/3793150/Gecko_Gods_Demo/): un'avventura puzzle nel quale si impersonifica appunto un geco. Il sistema di movimento è super interessante: tutte le pareti sono liberamente scalabili indipendentemente dalla ripidità e senza barre di stamina), ma ho trovato la camera del gioco veramente fastidiosa da muovere. Lo terrò comunque in wishlist perchè, nei due giorni in cui è rimasto installato, ha costantemente ricevuto update, e questo mi fa ben sperare.

- [Motionrec](https://store.steampowered.com/app/2602230/MotionRec/): un puzzle-platfom che ricorda molto [Elechead](https://store.steampowered.com/app/1456880/ElecHead/), ma con una meccanica del tutto originale: il giocatore può *registrare* il proprio movimento, e azionare il pattern di movimento al bisogno. Capisco di non averlo descritto al meglio, ma è davvero una bomba, non vedo l'ora che esca la versione completa.

- [Halve](https://store.steampowered.com/app/2391460/Halve_Demo/): un puzzle platform nel quale si controllano due personaggi contemporaneamente, uno "normale" e la sua versione "specchiata", e anche il mondo di gioco è diviso in due. Un gioco dalla meccanica semplice, ben relizzato ma che non fa gridare al miracolo, soprattutto perchè quanto c'è nella demo è lo stesso che è stato mostrato dallo sviluppatore nei trailer visti in giro, quindi sapevo già cosa aspettarmi.

- [MIO - Memories In Orbit](https://store.steampowered.com/app/3496520/MIO_Memories_in_Orbit_Demo/) è un MetroidVania 2.5d con un'estetica sci-fi davvero particolare e una HUD che mi ha davvero stupito in quanto a cura. Non è ben ottimizzato su Steam Deck, la demo è più lunga delle altre e non sono riuscito a completarla, ma così su due piedi direi di tenerlo d'occhio, è davvero promettente e sembra avere una lore davvero interessante. Ah, ultima cosa: l'intro è davvero stupenda a livello di messa in scena e di tutorial "non tutorial" per imparare i movimenti, davvero da manuale.
